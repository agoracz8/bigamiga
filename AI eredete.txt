A mesterséges intelligencia (MI) kutatása 1956-ban kezdődött az amerikai Dartmouth College egyik nyári workshopján. Úgy gondolták, 
tíz tudós két hónap munkával le tudja fektetni egy olyan masina alapjait, amely képes nyelvhasználatra, elvont fogalmak kezelésére, 
olyan problémák megoldására, amelyek addig kizárólag embereknek sikerültek, illetve önmaga tökéletesítésére.

A mesterséges intelligencia kutatása során fordulópontot jelentett annak felismerése, hogy az intelligencia nem egyenlő a tudással, 
elvégre nagyon sok dolgot az ember nem szabályalapon, hanem ösztönösen végez és gépekbe amúgy is lehetetlen lenne minden létező tudást és szabályt beprogramozni. 
Az intelligencia sokkal inkább a tanulás és a tanulásból az általánosítás képessége.

A hatékony tanuláshoz azonban megfelelő mennyiségű adat szükséges. 2012 környékén jött el az a pont, 
amikor a gépi tanulás és a big data kombinációjából létrejött az úgynevezett deep learning, vagyis mélytanulás.